Завдання:
Студентам пропонується виконати проєкт створення “персонального помічника” з інтерфейсом командного рядка.

“Персональний помічник” повинен вміти:
зберігати контакти з іменами, адресами, номерами телефонів, email та днями народження до книги контактів;
виводити список контактів, у яких день народження через задану кількість днів від поточної дати;
перевіряти правильність введеного номера телефону та email під час створення або редагування запису та повідомляти користувача у разі некоректного введення;
здійснювати пошук контактів серед контактів книги;
редагувати та видаляти записи з книги контактів;
зберігати нотатки з текстовою інформацією;
проводити пошук за нотатками;
редагувати та видаляти нотатки;
додавати в нотатки "теги", ключові слова, що описують тему та предмет запису;
здійснювати пошук та сортування нотаток за ключовими словами (тегами);
сортувати файли у зазначеній папці за категоріями (зображення, документи, відео та ін.).

Додаткове ускладнене завдання: Бот повинен аналізувати введений текст і намагатися вгадати, що хоче від нього користувач і запропонувати найближчу команду для виконання

Критерії прийому
проєкт має бути збережений в окремому репозиторії та бути загальнодоступним (GitHub, GitLab або BitBucket);
проєкт містить докладну інструкцію щодо встановлення та використання;
проєкт встановлюється як Python-пакет та може бути викликаний у будь-якому місці системи відповідною командою після встановлення;
проєкт повністю реалізує мінімум 8 вимог із 12 описаних у завданні;
персональний помічник зберігає інформацію на жорсткому диску в папці користувача і може бути перезапущений без втрати даних.

P.S.: Ви можете не реалізовувати всі вимоги із завдання, а лише необхідний мінімум. Ви також можете розширити/змінити функціонал проєкту на свій розсуд обов'язково проконсультувавшись з ментором перед цим. 
Розглядайте цей проєкт, як частину вашого портфоліо і корисний вам інструмент. З цієї причини ініціатива у розширенні та доповненні вимог до проєкту вітається.
